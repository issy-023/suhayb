# Retro Sprint 2 Rinaldo's punten

## Niet op tijd dingen melden. (bijvoorbeeld de stand van zaken bij ziekte).

### Situatie:
Soulaiman en ik waren allebei ziek voor ongeveer een week, waardoor we veel hebben gemist van wat er in onze 
projectgroep moest gebeuren. Omdat we niet goed hebben opgelet of om hulp hebben gevraagd, wisten we niet precies wat 
we moesten doen. Dit leidde tot problemen tijdens de sprint review en de voorbereiding op onze presentatie.

### Taak:
Het was onze taak om ondanks de ziekte op de hoogte te blijven van het project en ons goed voor te 
bereiden op de sprint review/presentatie. Daarnaast moesten we ons ook aanmelden voor de stage, daar waren we ook weer
eens te laat voor.

### Actie:
Door onze afwezigheid en het feit dat we zelf niet actief aan ons groepje vragen hadden gesteld, hadden Soulaiman en ik niet 
genoeg tijd om ons goed voor te bereiden op de sprint review. We waren ook niet goed op de hoogte dat we ons moesten 
aanmelden voor de stage, wat deels onze eigen verantwoordelijkheid was. We moeten de volgende keer dus elke dag om updates
vragen met wat we precies hebben gemist.

### Resultaat:
Hoewel de sprint review redelijk goed ging, kon het veel beter als we ons beter hadden voorbereid. Door onze afwezigheid
misten we ook belangrijke informatie over het aanmelden voor de stage, wat later 
extra stress veroorzaakte.

### Reflectie:
Ik begrijp nu dat, zelfs tijdens ziekte, het belangrijk is om actief te blijven communiceren en om hulp te vragen als 
we iets niet begrijpen. De volgende keer zal ik er meer op letten dat ik, zelfs als ik afwezig ben, goed op de hoogte 
blijf van wat er in de klas gebeurt. Dit helpt om beter voorbereid te zijn en om fouten zoals het missen van 
belangrijke deadlines, zoals voor de stageaanmelding, te voorkomen.

## Dingen aan het project doen waar je al goed in bent. En niet je zwakke punten proberen te verbeteren.

### Situatie:
Tijdens de tweede sprint van ons project bleven Souli, Suhayb, Kashif en ik te veel in onze comfortzone. We verdeelden de 
taken op basis van wat iedereen al goed kon, zonder echt te proberen onze zwakkere punten aan te pakken of nieuwe 
vaardigheden te verbeteren. Hierdoor werkten we vooral aan dingen die we al goed konden doen/maken, in plaats van onszelf 
uit te dagen met nieuwe taken.

### Taak:
Het was mijn taak om bij te dragen aan het project, maar ook om mezelf verder te ontwikkelen door aan dingen te 
werken waar ik nog niet zo sterk in was. Het doel was niet alleen om het project te maken, maar ook om nieuwe 
vaardigheden op te doen en meer te ontwikkelen op mijn zwakke punten.

### Actie:
In plaats van buiten mijn comfortzone te stappen, heb ik vooral gewerkt aan dingen waar ik al goed in was. 
Hierdoor voelde ik me comfortabel en verliep het werk soepel (tot aan de sprint review), maar ik heb niet de kans 
genomen om mijn zwakkere punten te verbeteren (buiten het leren van java) of om nieuwe dingen te leren (dingen met de API).

### Resultaat:
Hoewel de sprint redelijk goed verliep en we goed werk hebben geleverd, heb ik nog niet genoeg vooruitgang geboekt in mijn 
persoonlijke ontwikkeling. Als groep hebben we geen grote stappen gezet.

### Reflectie:
Ik realiseer me nu dat ik in de volgende sprint meer buiten mijn comfortzone moet werken en taken moet oppakken 
waarin ik nog niet zo sterk ben (API's). Dit zal me helpen om beter te worden in verschillende onderdelen van het project en 
uiteindelijk meer een full-stack developer te worden. In plaats van alleen te focussen op wat ik al kan, 
wil ik mezelf uitdagen om nog meer te groeien.